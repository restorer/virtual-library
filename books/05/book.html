<!DOCTYPE html>
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Нёман ідзе - Данута Бічэль</title>
<link rel="stylesheet" type="text/css" href="../book.css" />
<style type="text/css">
.s2 { font-style:italic; }
.s1 { text-align:center; }
</style>
</head>
<body class="condensed">
<div class="wrapper">
<div class="chapter">
<p>Данута Бічэль</p>
<p class="s1">&nbsp;</p>
<p>Нёман ідзе</p>
<p class="s1">&nbsp;</p>
<p>Вершы</p>
<p class="s1">&nbsp;</p>
<p>*</p>
<p class="s1">&nbsp;</p>
<p>…Шчочку да вуснаў туліць,</p>
<p>Каб таямніцу спытадь:</p>
<p>— Белая Русь,</p>
<p>Матуля,</p>
<p>Гэта дзяўчынка?</p>
<p>Так?</p>
<p>Як называецца дзіўна…</p>
<p>Ты пра яе раскажы…</p>
<p class="s1">&nbsp;</p>
<p>— Белая Русь —</p>
<p>Радзіма,</p>
<p>Перад табой ляжыць.</p>
<p class="s1">&nbsp;</p>
<p>Крыкні —</p>
<p>Яна адгукнецца</p>
<p>Звонам гарачых кос.</p>
<p>Кропля з ліста сарвецца,</p>
<p>Ускалыхнецца плёс.</p>
<p class="s1">&nbsp;</p>
<p>Даль захлынецца громам —</p>
<p>Белая Русь запяе.</p>
<p>I азарыцца Неман —</p>
<p>Чыстае вока яе…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Я падумала пра ракету,</p>
<p>Як яна адплывае ў космае…</p>
<p>Мне тады прыгадаўся колас.</p>
<p class="s1">&nbsp;</p>
<p>Вылез ён з зялёнай цямніцы</p>
<p>На танюткай, як промень, сцяблінцы.</p>
<p>Паківаў галавой сусвету,—</p>
<p>Налівацца сілаю стаў…</p>
<p>Так развітваедца ракета</p>
<p>Перад тым, як пакінуць старт.</p>
<p class="s1">&nbsp;</p>
<p>С о н</p>
<p class="s1">&nbsp;</p>
<p>Недзе за лесам далекім,</p>
<p>Недзе за сінім аўсом,</p>
<p>Поплечкі з ветрыкам лёгкім</p>
<p>Блукае па свеце сон.</p>
<p class="s1">&nbsp;</p>
<p>Стукае звыкла ў вокны,</p>
<p>Для ночкі красёнкі тчэ.</p>
<p>Сон зазірае ў вочкі,</p>
<p>Крадзецца сон да вачэй.</p>
<p class="s1">&nbsp;</p>
<p>Подыхам знікне ў жыце,</p>
<p>Хваляю праплыве,</p>
<p>Як мама,</p>
<p>Малую Віцю</p>
<p>Пагладзіць па галаве.</p>
<p class="s1">&nbsp;</p>
<p>Спаць пакладзе калыханку,</p>
<p>Цішаю ахіне,</p>
<p>I перад самым ранкам</p>
<p>Змораны сон</p>
<p>Засне.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>А на Нёмане —</p>
<p>Крыгаход.</p>
<p>Крыгі-востравы,</p>
<p>Нібы роздумы…</p>
<p>А навошта ты</p>
<p>Кожны год</p>
<p>Мне прыносіш</p>
<p>Прыстані-ростані?</p>
<p class="s1">&nbsp;</p>
<p>Я сама пакуль</p>
<p>Не паверыла,</p>
<p>Не прыходзіла ў галаву,</p>
<p>Што ад гэтага ветру,</p>
<p>Ад берагу,</p>
<p>Ад самой сябе</p>
<p>Адплыву…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Мажа сядзем з табой за вёслы</p>
<p>I павернем</p>
<p>У тыя вёскі,</p>
<p>I павернем</p>
<p>У тыя вёсны,</p>
<p>Дзе не хмарыцца,</p>
<p>Дзе не старыцца,</p>
<p>Дзе наіўна i хораша марыцца.</p>
<p class="s1">&nbsp;</p>
<p>I цяпер там</p>
<p>Гайдаецца лісце,</p>
<p>Дзе спаткаліся мы калісьці…</p>
<p class="s1">&nbsp;</p>
<p>С т о м а i п е с н я</p>
<p class="s1">&nbsp;</p>
<p>Касцы a касавіцы песню</p>
<p>На кончыках косаў неслі.</p>
<p>Дадому,</p>
<p>Праз лес,</p>
<p>Наўпроста —</p>
<p>Лёгкую,</p>
<p>З мяккіх пракосаў,</p>
<p>Апошнюю песню красак</p>
<p>Ca стомай паўдзённай разам..</p>
<p>Касцы паўдарогі пранеслі.</p>
<p>Нарэшце</p>
<p>У сасновым лесе</p>
<p>Стома скарылася песні.</p>
<p>Адстала стома ад песні.</p>
<p>На хвоі сівыя апала…</p>
<p>З буйной расой растала…</p>
<p class="s1">&nbsp;</p>
<p>К а л о ж а</p>
<p class="s1">&nbsp;</p>
<p>Каложа!</p>
<p>Каложа мая прыгожая!</p>
<p>Ты i ў завею, як летам, пагожая.</p>
<p>Клёнам тваім, пэўна, сто гадоў,</p>
<p>А можа ix пасадзіў Міндоўг?</p>
<p>Любая крона паўнеба засціць,</p>
<p>З паўсвету птаства</p>
<p>Тут знойдзе засень.</p>
<p>Там недзе звіта</p>
<p>Гняздо для месіка.</p>
<p>Сядзіць ён, ножкі у Нёман звесіўшы.</p>
<p>А Нёман цячэ сабе ўдаль,</p>
<p>як звычайна,</p>
<p>Стагоддзямі вербы</p>
<p>да хваль прыручае,</p>
<p>Жартуе i лашчыць,</p>
<p>пяшчотны залішне;</p>
<p>Над кручай закруціць нядобрыя мыслі,</p>
<p>Свавольную думку знайсці дапаможа…</p>
<p>Вясновая песня мая, Каложа!</p>
<p>Калі над табою сцені мярэжацца,</p>
<p>Чакаюць спатканні</p>
<p>На кожнай сцежачцы…</p>
<p>Калыска вякоў неспакойных,</p>
<p>Каложа!</p>
<p>Няхай твае сны</p>
<p>Ніхто не трывожьщь.</p>
<p>I вера i цвёрдасць мая —</p>
<p>Каложа…</p>
<p>О, колькі прайшло</p>
<p>Праз цябе раздарожжаў…</p>
<p>Крушылі, палілі,</p>
<p>Дратамі скручвалі,</p>
<p>А ты, як зямля, была неўміручая…</p>
<p>Ты й на заходзе,</p>
<p>Як поўдзень сонечны,</p>
<p>Васьмівяковая,</p>
<p>I заутра —</p>
<p>Сённяшняя.</p>
<p>Нішто цябе</p>
<p>З сэрца вырваць не зможа,</p>
<p>Бяссмерце продкаў маіх —</p>
<p>Каложа!</p>
<p class="s1">&nbsp;</p>
<p>К а л ы х а н к а</p>
<p class="s1">&nbsp;</p>
<p>Cпi, мая дачушка,</p>
<p>Засынай, дзяўчо…</p>
<p>Заінька пад вушка</p>
<p>Падлажыў сучок,</p>
<p>I не кукарэкае</p>
<p>Пеўнік на двары…</p>
<p>Cпi, мая зараначка,</p>
<p>Да зары.</p>
<p class="s1">&nbsp;</p>
<p>Гэтую песеньку,</p>
<p>Што спяваю я,</p>
<p>Мне калісьці пела</p>
<p>Бабка твая,</p>
<p>Навучыла бабку</p>
<p>Маці яе…</p>
<p>Ты яе таксама запяеш…</p>
<p class="s1">&nbsp;</p>
<p>Песенька даўнейшая.</p>
<p>На старэнькі лад…</p>
<p>«У тваёй матулі</p>
<p>Працы шмат,</p>
<p>У тваёй матулі</p>
<p>Ручкі пякуць…</p>
<p>Cпi, мая зязюлька,</p>
<p>Не кукуй.</p>
<p>Засынай, стракозка,</p>
<p>На цэлую ноч.</p>
<p>Заўтра зойдзе сонца</p>
<p>У акно,</p>
<p>У шэранькія вочкі зазірне…</p>
<p>Весела праменьчыкам падміргне.</p>
<p class="s1">&nbsp;</p>
<p>Некалі падміргвала гэтак мне…</p>
<p class="s1">&nbsp;</p>
<p>Н ё м а н у</p>
<p class="s1">&nbsp;</p>
<p>Трывожныя думкі дарог</p>
<p>Заўсёды вядуць да дябе.</p>
<p>А сёння з духмяных бароў</p>
<p>Ты сам</p>
<p>Насустрач прыбег.</p>
<p class="s1">&nbsp;</p>
<p>Стаю з берагамі ў рост,</p>
<p>Не ў сілах адвесці вачэй,</p>
<p>А ты ўдалячьшь наўпрост</p>
<p>Праз сэрца мае цячэш.</p>
<p class="s1">&nbsp;</p>
<p>I — рук загарэлых ўзмах —</p>
<p>Па хвалах лёгкі удар.</p>
<p>Я стану табой сама —</p>
<p>Пайду, паплыву</p>
<p>Удаль.</p>
<p class="s1">&nbsp;</p>
<p>Р а н а к</p>
<p class="s1">&nbsp;</p>
<p>На палі,</p>
<p>На дрэвы</p>
<p>I на праслы</p>
<p>Апускаецца паволі яснасць.</p>
<p>Па шырокім, неўгамонным плёсе</p>
<p>Нетаропка сонца разлілося,</p>
<p>Нехта цішу цэдзіць</p>
<p>Млявай жменяй…</p>
<p>Меней…</p>
<p>Меней…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>He лаві заранак,</p>
<p>Бо яшчэ зарана:</p>
<p>He закінуць невад</p>
<p>Малайцу на неба.</p>
<p>Патапчы дарожкі,</p>
<p>Павучыся трошкі.</p>
<p>Каб не памыліцца,</p>
<p>Пакапай зямліцу…</p>
<p>Мару не забудзеш,</p>
<p>Ў хмарах не заблудзіш,</p>
<p>Тады тое й будзе.</p>
<p>Тады тое й будзе.</p>
<p class="s1">&nbsp;</p>
<p>Ч о р н ы я з о р ы</p>
<p class="s1">&nbsp;</p>
<p>Тыя чорныя промні,—</p>
<p>Ім гарэць…</p>
<p>Не згарэць…</p>
<p>На імгненне прыпомню</p>
<p>Аж сэрца замрэ.</p>
<p>Тыя чорныя зоры</p>
<p>З адценнем смугі</p>
<p>Патанулі ў азёрах</p>
<p>Невядомых,</p>
<p>Другіх…</p>
<p class="s1">&nbsp;</p>
<p>Толькі мару i сёння,</p>
<p>Каб калі-нікалі</p>
<p>Тыя вочы ў прадонне</p>
<p>Мяне завялі.</p>
<p class="s1">&nbsp;</p>
<p>Заўсміхаліся ветліва,</p>
<p>Як раней з-за гары,</p>
<p>Тыя самыя дальнія,</p>
<p>Тыя самыя светлыя,</p>
<p>Тыя самыя чорныя</p>
<p>Дзве зары…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>З табою расставаліся —</p>
<p>Настыгла хмары скрыгалі.</p>
<p>Над Нёмнам затрымаліся,</p>
<p>А ён пакрыўся крыгамі.</p>
<p>А ён пакрыўся холадам,</p>
<p>Сапе,</p>
<p>Як звер,</p>
<p>Заснежаны.</p>
<p>A плыў калісьці горадам</p>
<p>Зімою</p>
<p>Без адзежыны.</p>
<p>А мы ішлі</p>
<p>Па інею,</p>
<p>А мы сляды пакінулі.</p>
<p>Каталіся</p>
<p>На лесеньках</p>
<p>Ад Нёмана —</p>
<p>Да месіка.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Босыя ногі,</p>
<p>Голыя плечы…</p>
<p>Збочыць з дарогі —</p>
<p>Лугам прабегчы…</p>
<p>Над перасохлай</p>
<p>Рэчкаю соннай</p>
<p>Выпырхнуць звонкай</p>
<p>Птушкаю сойкай.</p>
<p>Перасмяяцца,</p>
<p>Перамарыцца,</p>
<p>З ветрам-травою</p>
<p>Нагаварыцца…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Радзімв</p>
<p>Нібы сунічка</p>
<p>На. прагалку,</p>
<p>Сярод людзей</p>
<p>I ціхіх ніў</p>
<p>Я падрастала</p>
<p>дзень пры дні,</p>
<p>Твае сцяжынкі прабягала…</p>
<p class="s1">&nbsp;</p>
<p>Была бяздумнаю дзяўчынай.</p>
<p>Жыццё мяне перавучыла.</p>
<p>Я заручыла ў час з табой</p>
<p>Сваё світанне</p>
<p>I любоў.</p>
<p class="s1">&nbsp;</p>
<p>На свет я выйшла з нематы,</p>
<p>Бо ёсць</p>
<p>На гэтым свеце ты.</p>
<p class="s1">&nbsp;</p>
<p>I стала жыць,</p>
<p>Як ты сама…</p>
<p>Ты — у зіме:</p>
<p>Ba мне — зіма.</p>
<p class="s1">&nbsp;</p>
<p>Смяюся,</p>
<p>Калі ты ў вясне…</p>
<p>Не спіш —</p>
<p>Бяссонніца ва мне.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Там, за птушынай дубровай.</p>
<p>Туман ручайкі прадудь.</p>
<p>Бусел пасе каровы,</p>
<p>Паснедаўшы на хаду.</p>
<p class="s1">&nbsp;</p>
<p>Спіць пастушок</p>
<p>На пяньку.</p>
<p>Падклаў кулачок</p>
<p>Пад шчаку.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Я, здаедца, зусім змарылася</p>
<p>I змагацца не маю сіл.</p>
<p>Сэрца з розумам не згаварылася</p>
<p>I сказала не тое зусім…</p>
<p>…I здалося мне раптам смешным</p>
<p>Маладое бяссілле мае.</p>
<p>I пайшла ад цябе я,</p>
<p>Песнямі перапоўненая да краёў…</p>
<p>I пайшла ў цішыню,</p>
<p>У гai,</p>
<p>I пайшла ўдалячынь</p>
<p>Неабдымную.</p>
<p>З заінелых дрэў</p>
<p>Салаўі</p>
<p>Мне вясновую песню</p>
<p>Грымнулі…</p>
<p class="s1">&nbsp;</p>
<p>Л о в а ц ь</p>
<p class="s1">&nbsp;</p>
<p>Ціхая Ловаць</p>
<p>Каменьчыкі ловіць.</p>
<p>Кінуў каменьчык —</p>
<p>Пырснуў струменьчык.</p>
<p>Шэры каменьчык…</p>
<p>Жоўтае дно-</p>
<p>Хвалі скамечаны,</p>
<p>Як палатно…</p>
<p>Шэпчуцца з ветрам</p>
<p>Змоўніцы-вербы.</p>
<p>Скача сцяжынка,</p>
<p>Нібы смяшынка…</p>
<p>Сонная Ловаць</p>
<p>Смяшьшку ловіць.</p>
<p>Кінула ў хвалі,</p>
<p>Мы не дагналі.</p>
<p>Гушкае Ловаць</p>
<p>Жоўтую лотаць…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Салаўём на вушка пяяў:</p>
<p>— Будзь мая…</p>
<p>Вудзь мая!</p>
<p>…Ажаніўся —</p>
<p>У той жа дзень</p>
<p>Загудзеў,</p>
<p>Як авадзень;</p>
<p>Hi на танцы схадзіць,</p>
<p>Hi ў кіно,</p>
<p>Ані ўсмешку паслаць праз акно,</p>
<p>Hi з суседчыным суседам</p>
<p>Пасядзець,</p>
<p>Hi на бабінага дзеда</p>
<p>Паглядзець,—</p>
<p>А начыста галаву</p>
<p>Адурыў.</p>
<p>А па мне ты —</p>
<p>Хоць з русалкай гавары…</p>
<p class="s1">&nbsp;</p>
<p>Сам падсеў да прыгажунь?</p>
<p>От я ж табе пакажу!</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Ці сняцца табе</p>
<p>Хвілінаю</p>
<p>Вусны</p>
<p>З гаркотай калінавай?</p>
<p>Сасонка</p>
<p>З дзявочым позіркам,</p>
<p>Што зябла на росах</p>
<p>Позненька?..</p>
<p>Яна для цябе —</p>
<p>Бяссонніца…</p>
<p>Яна без цябе —</p>
<p>Бяздомніца…</p>
<p>Ці сніцца часамі?</p>
<p>Ці помніцца?</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Шаткавалі капусту двое.</p>
<p>А за вокнамі спела восень.</p>
<p>Стукаў ножык па дошцы часценька.</p>
<p>Усміхалася шчасце шчасцейку.</p>
<p>Усе асеннія колеры, пахі</p>
<p>У невялікі кадоўбчык ссыпалі,</p>
<p>У кляновы, жоўты, як сонца.</p>
<p>Напаследак падспалі солі.</p>
<p>А як чыста было на стале,</p>
<p>Двое разам сабраліся ў лес.</p>
<p>I хадзілі сцяжынамі рознымі,</p>
<p>Выбіралі кіёк бярозавы,</p>
<p>Выбіралі сабе па густу,—</p>
<p>Маладым i палянка лагодзіла.</p>
<p>Беразінкай праб’юць капусту,</p>
<p>Каб з яе гаркота выходзіла.</p>
<p class="s1">&nbsp;</p>
<p>Д в о е</p>
<p class="s1">&nbsp;</p>
<p>Для саміх сябе недасяжныя,</p>
<p>Захмялелыя ад бяссонніцы,</p>
<p>Так i ходзяць яны,</p>
<p>Сарамяжныя,—</p>
<p>Па галлі,</p>
<p>Па раллі,</p>
<p>Па сонцы.</p>
<p>Паміж імі —</p>
<p>Сцяжынка сцелецца.</p>
<p>На яе ступіць не асмеляцца,-</p>
<p>Уступаюць ліповую ветліва</p>
<p>Светламу.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Выйду ў палі —</p>
<p>Лета пыліць…</p>
<p>Каб хмаркай паліць,—</p>
<p>Няма калі.</p>
<p>За борам сінім</p>
<p>Смуга асела.</p>
<p>Лугі скасілі.</p>
<p>Дыхае сена.</p>
<p>Косы не шастаюць.</p>
<p>Косы стаміліся.</p>
<p>Граблікі частыя</p>
<p>У пракосах памыліся.</p>
<p>Вочы гарачыя,</p>
<p>Што там убачылі?</p>
<p>Каля валочка</p>
<p>Цвітудь валохпкі.</p>
<p>Ды не валошкі,</p>
<p>Вочкі Алёшкі…</p>
<p>Гэта ж не жарты —</p>
<p>Хлапец не жанаты…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Сонцу,—</p>
<p>Яму вядома,</p>
<p>Karo прывітаць спачатку.</p>
<p>Прачнецца —</p>
<p>Адразу на Неман.</p>
<p>Сядзе ў рыбацкую чайку,</p>
<p>Закіне у тоні невад —</p>
<p>I паплыло на неба.</p>
<p class="s1">&nbsp;</p>
<p>К а с е ц</p>
<p class="s1">&nbsp;</p>
<p>На прылессі</p>
<p>То дубок, то клянок —</p>
<p>Каля лесу</p>
<p>Маладзенькі лянок.</p>
<p>Полюць лён дзяўчаты</p>
<p>Босыя.</p>
<p>Кормяць пчоламі</p>
<p>I росамі.</p>
<p>Ішлі сцежкаю касцы</p>
<p>На пакос.</p>
<p>I адзін,</p>
<p>Мусіць, да верасу прырос.</p>
<p>Заглядзеўся ў вочы сінія —</p>
<p>Ці ільновыя,</p>
<p>Ці дзяўчыніныя?</p>
<p>Ды касец не разгубіўся,</p>
<p>Крычыць:</p>
<p>— Можа, дзеванькі, палоць</p>
<p>Памагчы?</p>
<p>Дружна смехам адказалі</p>
<p>Хлапцу:</p>
<p>— Хіба коска не над сілу</p>
<p>Малайцу?</p>
<p>— Пустазелле</p>
<p>Я касой пакашу.</p>
<p>А разочак пацалую —</p>
<p>Не укушу…</p>
<p>— З нас табе</p>
<p>Смяяцца нечага.</p>
<p>Цалаваць дазволім</p>
<p>Вечарам.</p>
<p>Ды на ўсіх не спадзявайся,</p>
<p>Выбірай адну!</p>
<p>— Ну i ну!</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Бабіна лета —</p>
<p>Каб крыху пазней,</p>
<p>Бабіна лета…</p>
<p>Ці маё, ці не?</p>
<p class="s1">&nbsp;</p>
<p>Я лясное золата</p>
<p>Ціха патапчу,</p>
<p>Быць асенняй сёлета</p>
<p>Надта не хачу.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Ты напаі мяне з крыніцы сэрца,</p>
<p>Што ад крыніц прынёманскіх прадонней.</p>
<p>Сагрэй мяне ў раллі сваіх далоней,—</p>
<p>Ba мне лісточак кожны разаўецца.</p>
<p class="s1">&nbsp;</p>
<p>Я стану дрэвам цвёрдым i вялікім —</p>
<p>Пад навальніцай злою не сагнуся;</p>
<p>А для цябе—</p>
<p>Вярбовая галінка</p>
<p>I каташкамі да цяпла хінуся.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>«Гэта снег,</p>
<p>толькі снег…</p>
<p>Янка Купала</p>
<p>«Гэта снег…</p>
<p>Толькі снег…»</p>
<p>I мяце на двары.</p>
<p>Гэта — ў вершы</p>
<p>Паэтава сэрца</p>
<p>Гарьщь.</p>
<p>Гэты верш</p>
<p>Ен для любай</p>
<p>Калісьці чытаў…</p>
<p>Як даўно</p>
<p>Яго снег</p>
<p>Растаў!..</p>
<p>Ціхі спеў,</p>
<p>Светлы смех —</p>
<p>У маёй галаве.</p>
<p>Толькі снег,</p>
<p>Лёгкі снег</p>
<p>Над палямі плыве.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Яснымі блакітнымі вачыма</p>
<p>Бадьку усміхаецца сынок.</p>
<p>Ведама, у доме два мужчыны,</p>
<p>Дык яны заўсёды — заадно.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>А цяпер па далёкім бары</p>
<p>Ходзіць цень</p>
<p>Да паўдня.</p>
<p>А цяпер у бары-гушчары</p>
<p>Цішыня…</p>
<p>Цішыня…</p>
<p>А над борам</p>
<p>Узняўся ўгору</p>
<p>Дуб,</p>
<p>Ад полымя чырваней… .</p>
<p>Недзе ў поўдзень застылі зоры</p>
<p>У сцюдзёных крыніц на дне.</p>
<p>…А сцяжыны прапахлі ажынаю,</p>
<p>Вецце гнулася да зямлі,</p>
<p>Пелі з птушкамі па-птушынаму,</p>
<p>Мы, як песні,</p>
<p>Самі былі.</p>
<p>I лавілі ў зялёным гудзе,</p>
<p>Бесклапотны, апошні</p>
<p>Смех…</p>
<p>Ці было гэта ўсё?</p>
<p>Ці будзе?</p>
<p>Ці, як першы снег…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Мяне лета ў горадзе скоўвае.</p>
<p>Я — сялянка, жанчына вясковая;</p>
<p>Серп зублёны начамі сніцца,</p>
<p>Вез работы баліць паясніца.</p>
<p>Я вяртаюся у жаданае,</p>
<p>У дзявочае, у нядаўняе…</p>
<p>З непрывычкі</p>
<p>Стала заслабая,</p>
<p>Не зжынаюся з дужымі бабамі.</p>
<p>Я ад крыўды амаль раву,</p>
<p>Перавяслы тугія рву</p>
<p>I ні стомы, ні пылу, ні часу,</p>
<p>Нават болю не прыкмячаю.</p>
<p class="s1">&nbsp;</p>
<p>Зноў жняя</p>
<p>У свой род прынятая.</p>
<p>Ой, як пахне трава прымятая…</p>
<p class="s1">&nbsp;</p>
<p>Г а р ш к а л е п ы</p>
<p class="s1">&nbsp;</p>
<p>Не багі гаршкі ляпілі,—</p>
<p>Нас яны перунамі лупілі,—</p>
<p>A гаршкі ляпілі замораныя</p>
<p>Гаршкалепы з суседняга Морына.</p>
<p>Разлягаўся голас па вёсцы:</p>
<p>— Ганчары ідуць!</p>
<p>Гаршканосцы!</p>
<p class="s1">&nbsp;</p>
<p>Я прасіла:</p>
<p>— Дзядуля, скажы,</p>
<p>Адчаго пяюць гладышы?</p>
<p>— Не мялі ты мне</p>
<p>Глупства рознае:</p>
<p>Ат, падумаеш, гаршкалеп!</p>
<p>Ён не знае, чым пахне хлеб.</p>
<p>Пахадзіў бы з сахой па барознах…</p>
<p class="s1">&nbsp;</p>
<p>Не ў пашане ў дзядоў гаршкалепы,</p>
<p>Гэта значыдь,—</p>
<p>Людзі без хлеба</p>
<p>I без сталай сялянскай працы.</p>
<p>На сугліністай гаспадарцы,</p>
<p>Сапраўды, не багаты ўмалот —</p>
<p>Так па жмені збіраць штогод</p>
<p class="s1">&nbsp;</p>
<p>A ў матулі пяе i цяпер</p>
<p>Той танюткі-танюткі спеў…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Першы след маланкі — баразна:</p>
<p>Хутка будзе сеяцца ярына.</p>
<p>Ручнічок закінуўшы на плячо,</p>
<p>Выбягала сонейка, як дзяўчо.</p>
<p>Борздзенька праскочыла</p>
<p>Цераз сад…</p>
<p class="s1">&nbsp;</p>
<p>А туга дзявочая, як раса…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Я згадзілася неяк нехаця</p>
<p>У легенду з табой паехаць.</p>
<p>Мы з аўтобуса ў лесе выйшлі.</p>
<p>Як знаёмых,</p>
<p>Суетрэла ціша.</p>
<p>Незвычайна вакол было:</p>
<p>Пахла верасам</p>
<p>I смалой…</p>
<p>Пра зямлю гаварылі,</p>
<p>Пра сонца,</p>
<p>А яно цікавала з-за соснаў.</p>
<p>Разумелі,</p>
<p>Што гэта не вечна.</p>
<p>Разумелі,</p>
<p>Што толькі да вечара…</p>
<p>У сасновым разважлівым шуме</p>
<p>Мы аднолькава неяк падумалі:</p>
<p>Чалавеку патрэбна ў жыцці</p>
<p>Хоць часамі</p>
<p>Лясная ціш.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Над возерам ліпнёвы ясны дзень,</p>
<p>Яршы на сонцы грэюцца ў вадзе,</p>
<p>А мы,</p>
<p>Чаротамі закалыханыя,</p>
<p>А мы</p>
<p>Зусім нанова закаханыя.</p>
<p>Да сосен ветрык</p>
<p>У палон папаўся;</p>
<p>I пчолы</p>
<p>Не спяшаюцца да пасек;</p>
<p>I цэлы свет спакоем перапоўнен.</p>
<p>Ты мне сказаў…</p>
<p>А што?</p>
<p>А я не помню…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Прынеманская заранка</p>
<p>Бліснула з-за фіранкі.</p>
<p>Праменьчыкам</p>
<p>Дзень прабіла…</p>
<p>Каменьчык адзін</p>
<p>Растапіла.</p>
<p>Каменьчык гэты —</p>
<p>Няйначай,</p>
<p>Сэрца юначае.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Не называй мяне жаданай,</p>
<p>Я не магу пра гэта чуць.</p>
<p>Маўчы i ты, як я маўчу…</p>
<p>Не называй мяне жаданай.</p>
<p>Хай лепей воблачкам я стану.</p>
<p>Сама ад шчасдя палячу.</p>
<p>Не называй мяне жаданай.</p>
<p>Я не магу пра гэта чуць…</p>
<p class="s1">&nbsp;</p>
<p>С т а р ы к а с е ц</p>
<p class="s1">&nbsp;</p>
<p>Луг! Я твой верны сын.</p>
<p>Што я цяпер без касы?</p>
<p>Што я без рук, без сіл?</p>
<p>Як гэта —</p>
<p>Лета вакол,</p>
<p>Самы што сенакос,</p>
<p>Мне, мужыку, не касіць,</p>
<p>Песню ў грудзях не насіць,</p>
<p>Не варушыць мурагі</p>
<p>Ды не вяршыць стагі,</p>
<p>Не зазваніць мянташкай? —</p>
<p>Цяжка…</p>
<p class="s1">&nbsp;</p>
<p>Не трэба!</p>
<p>Не трэба так!</p>
<p>З печы халоднай устань.</p>
<p>Ідзі да людзей, касец!</p>
<p>Цябе абагрэюць ўсе…</p>
<p>Нічога, што без касы…</p>
<p>Глянь —</p>
<p>Твой дарослы сын</p>
<p>Сена збівае ў пласты</p>
<p>Спрытна i весела як!</p>
<p>Гэта ж таксама — ты.</p>
<p>Сіла у ім — твая…</p>
<p>Прага да працы твая…</p>
<p>Кроў твая…</p>
<p>Вечнасць твая…</p>
<p class="s1">&nbsp;</p>
<p>Л е с</p>
<p class="s1">&nbsp;</p>
<p>О лес!</p>
<p>Маўчу, а хочацца крычаць.</p>
<p>Ен, нібы прывід, нікне на вачах.</p>
<p>Павее вецярок — i барваў меней,</p>
<p>І дагараюць барвы, як праменне</p>
<p>Заходзячага сонейка на шкле.</p>
<p>Лес памірае…</p>
<p>Памірае лес!</p>
<p>Лісты, як дожджык залатых зарніц,</p>
<p>Плывуць на дол,</p>
<p>Кладуцца мякка ніц.</p>
<p>Бярозкі голай першародны ствол</p>
<p>Сцвярджае тут жыццё i хараство.</p>
<p>Нібыта пераможца,</p>
<p>Я бяру,</p>
<p>Я падымаю песню,</p>
<p>Як зару,</p>
<p>Барвовую,</p>
<p>Дрыготкую,</p>
<p>Усходнюю.</p>
<p>Няхай паслужыць для мяне паходняю</p>
<p>Нясу яе перад сабой.</p>
<p>А лес…</p>
<p>У словах ён, зялёны, уваскрэс.</p>
<p>Для музыкі,</p>
<p>Для думкі,</p>
<p>Для людзей…</p>
<p>Здаецца, я узнікла ў гэты дзень.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Ці цябе Красуля</p>
<p>Укалола рогам?</p>
<p>Ці табе красуня</p>
<p>Перайшла дарогу?</p>
<p>Мо дадому ехаў,</p>
<p>Асядлаўшы рэха,</p>
<p>Ды вятрыскі ў лесе</p>
<p>Смех увесь абтрэслі?</p>
<p>Можа брыў цераз брады</p>
<p>Дый набраў у рот вады,</p>
<p>Што, як сеў на ганку,</p>
<p>То й маўчыш да ранку?</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Хоць бы посвістам</p>
<p>Салавейкавым</p>
<p>У мяне ля акенца</p>
<p>Стаў.</p>
<p>Да цябе,</p>
<p>Да цябе, як да вечнасці,—</p>
<p>Не дастаць.</p>
<p>Да цябе</p>
<p>Мне, бяскрылай вербачцы,</p>
<p>Пехатой не дайсці…</p>
<p>Я наслала б па ветрыку</p>
<p>Вестачку…</p>
<p>Але ветрык</p>
<p>Заціх.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>А збоку —</p>
<p>Усё гэта проста:</p>
<p>Мая адзінота,</p>
<p>Ростань…</p>
<p>А збоку —</p>
<p>Усё гэта легка:</p>
<p>Блізка ты</p>
<p>Ці далека…</p>
<p>Другому не цяжка</p>
<p>Раіць,</p>
<p>Другому не цяжка</p>
<p>Раніць,</p>
<p>Другому,</p>
<p>Хто сам вось так</p>
<p>Лістоў па начах</p>
<p>Не чытаў…</p></div>
</div>
</body>
</html>
