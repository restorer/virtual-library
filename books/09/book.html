<!DOCTYPE html>
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Пярсцёнак - Ала Петрушкевіч</title>
<link rel="stylesheet" type="text/css" href="../book.css" />
<style type="text/css">
.s2 { font-style:italic; }
.s3 { font-weight:bold; }
.s1 { text-align:center; }
</style>
</head>
<body class="condensed">
<div class="wrapper">
<div class="chapter">
<p>Ала Петрушкевіч</p>
<p class="s1">&nbsp;</p>
<p>Пярсцёнак</p>
<p class="s1">&nbsp;</p>
<p>вершы</p>
<p class="s1">&nbsp;</p>
<p>Віктару — з удзячнасцю</p>
<p class="s1">&nbsp;</p>
<p>Пакаціўся пярсцёнак—</p>
<p>маё жыццё —</p>
<p>праз зіму і вясну</p>
<p>да гарачага лета.</p>
<p>Ды чамусьці заўсёды</p>
<p>вяртаецца ў восень…</p>
<p class="s1">&nbsp;</p>
<p>Шлюбны пярсцёнак</p>
<p class="s1">&nbsp;</p>
<p>Ала Петрушкевіч і дзявочае прозвішча мела такое ж прыгожае, як і па мужу, — Ала Барэйка. Вытокі яе паэзіі ад Адама Міцкевіча і Янкі Брыля. Яна падрастала недалёка ад Свіцязі. З вершамі ішла яна ў свет, але спачатку абараніла дысертацыю, выдала зборнік эсэ “Іду па слядах”… Пабудавала яна такі сціплы ланцужок імёнаў — Адэля, Алаіза, Марылька, маці Паэта, Ларыса… Нанізваецца на той ланцужок сціплай залацінкай і Ала. Самае вартаснае, што яна бярэ ад усіх, памянёных вышэй, — шчырасць суму ў яе душэўным стане. Яе “Пярсцёнак” коціцца ад восені ў вясну праз кветкавыя сумёты. Ала стварае вершы, як укладае снапочкі з кветак. Яна бярэ ад прыроды яе дасканаласць, красу. Яна рэабілітуе ўсе кветкі, якія ёсць у прыродзе, усю іх жаўцізну і едкасць, пасмакавала іх гаркату і даравала… Яна прыняла іх і стала да іх падобнай. Муза яе купаецца ў кветкавай пяшчоце, п’е кветкавы водар, кахае кветкавага мужчыну і не крыўдуе на ружавыя калючкі. ГЭты ўяўны свет паэткі вельмі рэальны і моцна грунтуецца на зямных сцежках каля Нёмана, на вулках Гародні, на буднім спрадвечным жыцці.</p>
<p class="s1">&nbsp;</p>
<p>Ала ў сваёй кветкавай паэзіі, як і ў літаратурных эсэ, не трымаецца ніякіх традыцый, плыняў, арыгінальнасцяў, у яе адно на ўме — выказаць як найдакладней тое, аб чым душа яе тужыць і просіць, чаго вочы яе прагнуць, прайсці ў цесным свеце словаў каля другіх, нікога не зачапіць, не параніць, — такое далікатнае ў яе паміжрадкоўе. З усіх нягодаў яна выходзіць і вяртаецца да сваёй жар-кветкі. Яе пярсцёнак, заўсёды святочна-новы, надзеў ёй на пальчык закаханы мужчына, які ідзе з белай ружай па свеце да яе, і ведае, колькі ружа каштуе…</p>
<p class="s1">&nbsp;</p>
<p>Данута Бічэль-Загнетава</p>
<p class="s1">&nbsp;</p>
<p>МОЙ ГОД ПАЧЫНАЕЦЦА З ВОСЕНІ</p>
<p class="s1">&nbsp;</p>
<p>ДЫЯЛОГ З ВОСЕННЮ</p>
<p class="s1">&nbsp;</p>
<p>— Восень, чым мне адплаціла?</p>
<p>Толькі горкаю рабінай,</p>
<p>толькі шумам ветру злога,</p>
<p>што ў галінах заблудзіўся,</p>
<p>мне за вернасць, за адданасць</p>
<p>да цябе, мая сяброўка?</p>
<p>— Што ж чакала ты, жанчына,</p>
<p>ад мяне? Даю, што маю.</p>
<p>Ты адчуй сябе шчаслівай</p>
<p>і ў халоднай адзіноце,</p>
<p>і ў рабіны горкім смаку</p>
<p>асалоду паспытай.</p>
<p>Вось тады ты станеш вернай,</p>
<p>мне надзейнаю сяброўкай.</p>
<p>— Але тая — буду я?</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Жанчына і свет,</p>
<p>ненадзейны, варожы.</p>
<p>Ці зможаш сябе не згубіць?</p>
<p>Вясна — прамільгнула.</p>
<p>І лета — мінула.</p>
<p>Надзея — на восень.</p>
<p>Ад восені чуе:</p>
<p>— Жанчына, навошта прыйшла</p>
<p>у свет,</p>
<p>дзе святло не пануе?</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Горкаю праўдаю гронка рабіны</p>
<p>між апусцелых галінаў.</p>
<p>Мне твая ласка, каханы, данінай,</p>
<p>што ты прыносіць павінен.</p>
<p>Мне б адвярнуцца, мне б з’ехаць далёка,</p>
<p>свет гэты мёрзлы пакінуць.</p>
<p>Толькі…</p>
<p>Гарэць мне тады адзінокай</p>
<p>гронкай прагорклай рабіны.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Усё такое марнае,</p>
<p>такое змізарнелае,</p>
<p>у свеце нашым сённяшнім</p>
<p>ні снегу, ні святла.</p>
<p class="s1">&nbsp;</p>
<p>Я б’юся ў гэтай восеньскай,</p>
<p>адліжнай, слізкай цемені,</p>
<p>сама сабе прыдумваю</p>
<p>цябе, каханы мой.</p>
<p class="s1">&nbsp;</p>
<p>А снег не йдзе,</p>
<p>падманвае.</p>
<p>І неба неахайнае</p>
<p>збавення не дае.</p>
<p>*</p>
<p class="s1">&nbsp;</p>
<p>Снегу, снегу,</p>
<p>як ачышчэння,</p>
<p>як збавення ад бруду,</p>
<p>ад восені</p>
<p>просяць вулкі цесныя,</p>
<p>вострыя</p>
<p>вежы дахаў.</p>
<p>І я прашу:</p>
<p>— Снегу, снегу,</p>
<p>мяці, мяцеліца,</p>
<p>замяці ўсе дарогі</p>
<p>ў мой дом.</p>
<p>Хай не будзе сюды ўваходу,</p>
<p>раз сюды не прыходзіш ты.</p>
<p>*</p>
<p class="s1">&nbsp;</p>
<p>Я ўся — чаканне.</p>
<p>Я — на ўзмежку.</p>
<p>Ды ў свет твой, восень,</p>
<p>не хачу.</p>
<p>Ты зразумеў маю усмешку?</p>
<p>Мой мілы!</p>
<p>Дорага плачу</p>
<p>табе за шчасце быць жаданай:</p>
<p>усмешкаю — заслонай, зданню</p>
<p>з уяўнага асенняга цяпла.</p>
<p>І колькі буду на зямлі —</p>
<p>чаканнем.</p>
<p>Я ўся — каханне…</p>
<p>*</p>
<p class="s1">&nbsp;</p>
<p>І ў восені цябе шукаю,</p>
<p>маё каханне.</p>
<p>Ад смутку, адзіноты, ад адчаю</p>
<p>бы ў вір, імкну ў святло тваё,</p>
<p>у веліч залатога адцвітання.</p>
<p>І ведаю, што восень —</p>
<p>то змярканне…</p>
<p class="s1">&nbsp;</p>
<p>ТРЫПЦІХ ПРА КАХАННЕ І ВОСЕНЬ</p>
</div>
<div class="chapter">
<h2 class="s3">1</h2>
<p>Прыгожы, высокі, значны</p>
<p>свет дзіўны майго бяссоння</p>
<p>з халодных восеньскіх ночаў,</p>
<p>з часоў самай злой адзіноты</p>
<p>марнее,</p>
<p>сыходзіць,</p>
<p>знікае,</p>
<p>як мара мая пра каханне.</p>
<p>І вобраз такі банальны</p>
<p>паслужліва памяць стварае:</p>
<p>як згустак гарачай крыві,</p>
<p>што цела жывое кідае,</p>
<p>становіцца чорнаю плямай,</p>
<p>імкнецца ў палон да формы,</p>
<p>знямелай, застылай, страшнай</p>
<p>у правільнасці квадратнай.</p>
<p>І траціцца сэнс былога,</p>
<p>а новае—тая ж цемра,</p>
<p>што б’ецца аб чорныя сцены.</p>
<p>І нават рукі твае,</p>
<p>і нават вусны твае</p>
<p>не могуць вырваць</p>
<p>з адвечнага злога палону,</p>
<p>і я раствараюся ў ім.</p>
</div>
<div class="chapter">
<h2 class="s3">2</h2>
<p>Ніколі не будзе вяртання</p>
<p>ў шалёнае пекла цемры,</p>
<p>і ў цьмяныя вокны ночы</p>
<p>ніколі не глянеш ты</p>
<p>праз вочы мае на шыбах,</p>
<p>замглёных цяплом дыхання.</p>
<p>Я ўдзячна табе, каханы,</p>
<p>за тое, што ты не прыйдзеш.</p>
<p>У восеньскім шэрым змроку</p>
<p>не згіне маё пачуццё,</p>
<p>бо веру: не мог ты здрадзіць</p>
<p>свайму невядомаму сонцу,</p>
<p>далёкай і роднай планеце,</p>
<p>дзе некалі з’явішся ты.</p>
<p>Шкада, што не будзе вяртання…</p>
</div>
<div class="chapter">
<h2 class="s3">3</h2>
<p>Няхай мне засталіся толькі вершы.</p>
<p>Няхай мяне страчае толькі восень.</p>
<p>Ты быў.</p>
<p>Мне дастаткова ў тое верыць…</p>
<p>Ты быў?</p>
<p>А можа, гэта мне здалося?</p>
<p>Напэўна, гэта толькі водгук слова,</p>
<p>што я сама прыдумала.</p>
<p>Пра шчасце.</p>
<p>Хацела ведаць,</p>
<p>што ж гэта такое?</p>
<p>Уведала.</p>
<p>Спазнала.</p>
<p>Не ўтрымала.</p>
<p>Тваё каханне ты забраў з сабою.</p>
<p>Маё каханне восень не забрала.</p>
<p class="s1">&nbsp;</p>
<p>ЛЮДЗІ ЯК ДРЭВЫ</p>
<p class="s1">&nbsp;</p>
<p>І мы як дрэвы:</p>
<p>блізка і далёка.</p>
<p>У вочы твае, мілы, загляну.</p>
<p>Зноў сіл не хопіць,</p>
<p>ведаю, не хопіць</p>
<p>аддаць табе надзеі цеплыню.</p>
<p>І рукі, як галінкі, трэпле вецер,</p>
<p>мае надзеі зноў знішчае, топіць.</p>
<p>Вачыма гладзіш мае косы-вецце</p>
<p>з балючага асенняга агню.</p>
<p>Зноў сіл не хопіць,</p>
<p>ведаю, не хопіць</p>
<p>закрэсліць паміж намі цішыню.</p>
<p class="s1">&nbsp;</p>
<p>КОЛЬКІ МНЕ ГАДОЎ?</p>
<p class="s1">&nbsp;</p>
<p>Мне ўжо столькі,</p>
<p>што перастала</p>
<p>вёсны, зімы свае лічыць,</p>
<p>навучылася годы-нягоды</p>
<p>я каханнем тваім лячыць.</p>
<p>На дні доўгія — раны-маршчыны –</p>
<p>сыпні ўсмешак сваіх цяпло,</p>
<p>і загояцца раны тыя.</p>
<p>Лёгка, хораша.</p>
<p>Усё сышло.</p>
<p class="s1">&nbsp;</p>
<p>ДАРОЖНЫЯ ВЕРШЫ ПРА ЗІМУ, ЯКОЙ НЕ БЫЛО,</p>
<p>І КАХАННЕ, ЯКІМ ЖЫВУ</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Белаю, чыстаю, светлаю марай</p>
<p>ты застаешся, зіма.</p>
<p>Неба цяжкой, ненавіднаю хмарай</p>
<p>знішчыць імкнецца дарма</p>
<p>воблік твой светлы і гожы.</p>
<p>Я ў час свайго падарожжа</p>
<p>зноў застаюся адна.</p>
<p>Недзе далёка, у мроях, —</p>
<p>зіма…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Я ў дарозе ізноў,</p>
<p>да цябе — ад цябе.</p>
<p>За вакном — свет і снег</p>
<p>мітусяцца, лятуць.</p>
<p>На душы — цяжкі след</p>
<p>ад жадання вярнуць…</p>
<p>Ад няшчырых, халодных імкненняў вярнуцца –</p>
<p>і тваіх,</p>
<p>і зімы.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Зноў зімы не было.</p>
<p>Снег ішоў, не ішоў,</p>
<p>раставаў і знікаў,</p>
<p>як усмешкі цяпло.</p>
<p>Быў зімовым настрой,</p>
<p>і халодным — твой смех,</p>
<p>толькі чыстай і светлай зімы</p>
<p>не было.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Напачатку вакно пасінела,</p>
<p>а пасля раптам хлынула цемра,</p>
<p>каб схаваць гэты дзень, гэты снег.</p>
<p>Холадна, пэўна, было і няўтульна</p>
<p>ў гэтым раннім зімовым змярканні</p>
<p>тым, хто не ехаў</p>
<p>насустрач каханню.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Еду. З дарогаю звязаны</p>
<p>мы непарыўнаю повяззю.</p>
<p>Ці аддаляюся, ці набліжаюся, —</p>
<p>штораз з аднолькавай бояззю:</p>
<p>што мне рыхтуе сустрэча з табою?</p>
<p>Што нам нясе расставанне?</p>
<p>Еду. Навечна з дарогаю звязана.</p>
<p>Еду… Заўсёды насустрач каханню.</p>
<p class="s1">&nbsp;</p>
<p>ВЕРШЫ ПЕРШАГА СНЕГУ</p>
<p>ТРЫПЦІХ</p>
</div>
<div class="chapter">
<h2 class="s3">1</h2>
<p>Мы ў парку, дзе дрэвы — у мроях, у сне.</p>
<p>Сюжэт наш банальны, не новы, спрадвечны,</p>
<p>такі ж ненадзейны і недоўгавечны,</p>
<p>як самы першы ў гэтым годзе снег.</p>
<p class="s1">&nbsp;</p>
<p>І словы светлыя, і лёгкі смех.</p>
<p>Нішто нас засмуціць з табой няздатна.</p>
<p>І рукі тваёй дотык такі ж далікатны,</p>
<p>як самы першы ў гэтым годзе снег.</p>
<p class="s1">&nbsp;</p>
<p>Кахаць — высока, хораша — ці ж грэх?</p>
<p>Скажы, святая, вечная Каложа.</p>
<p>Няхай між намі будзе ўсё прыгожа,</p>
<p>як самы першы ў гэтым годзе снег.</p>
</div>
<div class="chapter">
<h2 class="s3">2</h2>
<p>Віншую цябе з першым снегам.</p>
<p>У нашай прамоклай Гародні,</p>
<p>дзе восень бясконца пануе,</p>
<p>ён падае, як суцяшэнне,</p>
<p>з’яўляецца светлым імгненнем,</p>
<p>чаруе,</p>
<p>хвалюе.</p>
<p>Віншую!..</p>
</div>
<div class="chapter">
<h2 class="s3">3</h2>
<p>Першы снег.</p>
<p>Пад нагамі ён стане</p>
<p>бруднай, брыдкай вадой.</p>
<p>А што стане са мной?</p>
<p>А з каханнем?..</p>
<p class="s1">&nbsp;</p>
<p>ІДУ ПА СЛЯДАХ ВЯСНЫ</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Вясну ніяк не знаходжу,</p>
<p>згубілася недзе ў трох соснах.</p>
<p>Штодня</p>
<p>іду па яе слядах.</p>
<p>І сама заблудзілася</p>
<p>ў снах,</p>
<p>у мроях,</p>
<p>у нашых з табою сустрэчах.</p>
<p>Пакажы мне, мой свеце,</p>
<p>дарогу,</p>
<p>навучы мяне,</p>
<p>дзе знайсці</p>
<p>тую светлую, добрую панну,</p>
<p>што прыносіць цяпло і каханне,</p>
<p>выйсці з кола зачараванага,</p>
<p>шчодрым лёсам наканаванага.</p>
<p>Ты даруй мне, вясна,</p>
<p>я стамілася,</p>
<p>не знайшла я цябе,</p>
<p>заблудзілася.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Нас з табой разлучыла вясна,</p>
<p>што калісьці ўварвалася смела</p>
<p>ў нашы лёсы,</p>
<p>спявала, звінела</p>
<p>і крышыла паводкай да дна</p>
<p>ўсё ў душы маёй,</p>
<p>кволай, нясмелай,</p>
<p>не ад шчасця вясной захмялелай.</p>
<p>Закружыла мяне яна</p>
<p>ў вір жаданняў,</p>
<p>што клічуць і просяць…</p>
<p>Нас з табой разлучыла вясна,</p>
<p>нас з табой пазнаёміла восень.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>З вясною — на розных сцежках.</p>
<p>З табою — на сцежцы адной</p>
<p>сустрэліся,</p>
<p>каб разысціся,</p>
<p>раздзеленыя мяжой</p>
<p>былога і небылога,</p>
<p>таго, што і быць не магло,</p>
<p>таго, што і быць не павінна,</p>
<p>прыспешанае вясной.</p>
<p>А ўсё ж,</p>
<p>ці адна ў нас дарога,</p>
<p>сышліся ж на сцежцы адной?..</p>
<p class="s1">&nbsp;</p>
<p>НА ВУЛІЦЫ АЖЭШКІ ЦВІТУЦЬ КАШТАНЫ</p>
<p>ДЫСТЫХ</p>
</div>
<div class="chapter">
<h2 class="s3">1</h2>
<p>Нібы кветкі каштанаў,</p>
<p>белай хваляй плывуць твае словы,</p>
<p>ападаюць на вочы і вусны</p>
<p>далікатнай, празрыстаю явай.</p>
<p>Нешта светлае і чаканае</p>
<p>заварожвае, ап’яняе.</p>
<p>То не словы твае.</p>
<p>То проста —</p>
<p>белай хваляй плывуць каштаны.</p>
</div>
<div class="chapter">
<h2 class="s3">2</h2>
<p>Над Гародняй плыве пяшчота</p>
<p>з самых светлых, ласкавых слоў.</p>
<p>Знітаваныя з рук і вуснаў,</p>
<p>мы, адроджаныя наноў.</p>
<p class="s1">&nbsp;</p>
<p>Недзе ўнізе цвітуць каштаны</p>
<p>ў непаўторным маі маім.</p>
<p>Я бязважкай слязінкай стану,</p>
<p>каб упасці пад ногі ім.</p>
<p class="s1">&nbsp;</p>
<p>Растварыцца б і знікнуць, як свечкі,</p>
<p>што ў каштанах пылаюць журбой.</p>
<p>Ты даруй мне, даруй, вольны вецер,</p>
<p>што няволяю стала тваёй.</p>
<p class="s1">&nbsp;</p>
<p>МУЖЧЫНА З КВЕТКАМІ</p>
</div>
<div class="chapter">
<h2 class="s3">1</h2>
<p>Болей за ўсё мне падабаюцца мужчыны</p>
<p>не прыгожыя,</p>
<p>не высокія,</p>
<p>не дужыя</p>
<p>і нават не добрыя,</p>
<p>а — з кветкамі.</p>
<p class="s1">&nbsp;</p>
<p>Ён ужо прыгожы:</p>
<p>закаханыя не бываюць непрыгожымі.</p>
<p>Ён ужо высокі:</p>
<p>каханне высока ўздымае яго.</p>
<p>Ён ужо дужы:</p>
<p>здольны пераадолець усё.</p>
<p>Ён ужо добры:</p>
<p>вас пакрыўдзіў калі-небудзь</p>
<p>мужчына з кветкамі?</p>
<p class="s1">&nbsp;</p>
<p>І няхай нават ён</p>
<p>ніколі не заўважае мяне, жанчыну,</p>
<p>я прабачаю, я разумею:</p>
<p>я — не ягоная жанчына,</p>
<p>і кветкі ягоныя — не для мяне.</p>
<p class="s1">&nbsp;</p>
<p>Але я шчаслівая шчасцем ягонай каханай,</p>
<p>бо маю надзею:</p>
<p>і да мяне прыйдзе аднойчы</p>
<p>мой адзіны мужчына</p>
<p>з кветкамі…</p>
</div>
<div class="chapter">
<h2 class="s3">2</h2>
<p>Некалі марыла,</p>
<p>што ў мой дом</p>
<p>прыйдзе мужчына з кветкамі…</p>
<p>Прыйдзе адзіны каханы мужчына</p>
<p>з чыстаю белаю ружаю,</p>
<p>ці з не зусім белаю,</p>
<p>як першы снег,</p>
<p>а з лёгкай жаўцізной расстання.</p>
<p class="s1">&nbsp;</p>
<p>Але ён, мой адзіны каханы,</p>
<p>не ведаў,</p>
<p>што жанчыне неабходны кветкі,</p>
<p>як паветра, як сон,</p>
<p>не ведаў,</p>
<p>што кветкавую пяшчоту</p>
<p>належыць аддаваць адной-адзінай</p>
<p>жанчыне.</p>
<p class="s1">&nbsp;</p>
<p>Затое ён добра ведаў,</p>
<p>колькі каштуюць кветкі,</p>
<p>і не ведаў,</p>
<p>колькі каштуе шчасце.</p>
<p class="s1">&nbsp;</p>
<p>Ён быў бедным</p>
<p>і бедным застаўся.</p>
<p>Я ж маю тое, пра што марыла:</p>
<p>у маім пакоі ў крышталёвай вазе</p>
<p>стаіць цудоўная белая ружа</p>
<p>з пяшчотнай жаўцізной расстання.</p>
<p>Яе прынёс для мяне мужчына,</p>
<p>які прайшоў праз здраду</p>
<p>і застаўся верным.</p>
<p class="s1">&nbsp;</p>
<p>Ён варты таго,</p>
<p>каб я прыняла ягоную белую ружу.</p>
<p class="s1">&nbsp;</p>
<p>*</p>
<p>Не, гэта не ты,</p>
<p>а мой горад каханы</p>
<p>сустрэў мяне дзікай,</p>
<p>шалёнай пяшчотай:</p>
<p>мне вочы засыпаў калючым пяском,</p>
<p>мне вусны пагладзіў шурпатай далонню,</p>
<p>прывеціў халодным, бязладным дажджом</p>
<p>і ветрам са злосцю шпурнуў валасы.</p>
<p>Чаму так, мой горад?</p>
<p>Застыла ад гора.</p>
<p>Не, перш ад здзіўлення:</p>
<p>у чым вінавата</p>
<p>прад светам і гэтай</p>
<p>чаканай</p>
<p>хвілінай спаткання?</p>
<p>Што ж ты, мой каханы,</p>
<p>сустрэў мяне гэтак?..</p>
<p class="s1">&nbsp;</p>
<p>СЯРОД ЛЕТА — АДНА</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Адплыло…</p>
<p>Не, не лета ў чаўне,</p>
<p>не, не фарбаў яго красаванне.</p>
<p>Адплыло</p>
<p>тваёй светлай усмешкі цяпло</p>
<p>і гарачых сустрэчаў чаканне.</p>
<p class="s1">&nbsp;</p>
<p>Адплыло,</p>
<p>каб ніколі назад не вярнуцца,</p>
<p>як штогоду вяртаецца лета ў чаўне</p>
<p>да кагосьці.</p>
<p>Ды не да мяне.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Не любіць лета адзінокіх,</p>
<p>не верыць слёзам і адчаю.</p>
<p>Таму яго я не вітаю:</p>
<p>не любіць лета адзінокіх.</p>
<p>Глыбока ў сэрцы боль схаваю</p>
<p>тваіх вачэй, такіх далёкіх…</p>
<p>Не любіць лета адзінокіх,</p>
<p>не верыць слёзам і адчаю.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Што мне лета,</p>
<p>калі я забылася,</p>
<p>як узыходзіць сонца,</p>
<p>каб асвяціць вокны нашага дому</p>
<p>і нас, шчаслівых, побач?</p>
<p class="s1">&nbsp;</p>
<p>Што мне лета,</p>
<p>калі ў маім свеце —</p>
<p>ні цябе,</p>
<p>ні нашага шчасця,</p>
<p>ні нашага дому.</p>
<p>Што мне лета,</p>
<p>калі я — адна?..</p>
<p class="s1">&nbsp;</p>
<p>*</p>
<p>Асыпаюць півоні пялёсткі.</p>
<p>Колькі часу ў тае прыгажосці?</p>
<p>Напамінам, што ўсе мы тут госці,</p>
<p>асыпаюць півоні пялёсткі.</p>
<p class="s1">&nbsp;</p>
<p>Я яшчэ ўсё чакаю кагосьці,</p>
<p>хто быў добрым, а стаў такім жорсткім…</p>
<p>Асыпаюць півоні пялёсткі.</p>
<p>Колькі часу ў тае прыгажосці?</p>
<p class="s1">&nbsp;</p>
<p>ПРАЗ ВЕРШЫ — ДА ЦЯБЕ</p>
<p>ТРЫПЦІХ</p>
</div>
<div class="chapter">
<h2 class="s3">1</h2>
<p>Сваё жыццё складаю з тваіх слоў,</p>
<p>іх, нібы пацеркі, перабіраю,</p>
<p>змяняю, паўтараю, нанізваю ізноў</p>
<p>на тонкі ланцужок маіх надзеяў.</p>
<p>І ўсё шукаю сярод іх адно,</p>
<p>такое зразумелае — “кахаю”.</p>
<p>Я пачакаю, мілы, пачакаю.</p>
</div>
<div class="chapter">
<h2 class="s3">2</h2>
<p>Мне не бачыць цябе — пакута.</p>
<p>Мне сустрэчы з табой — пакута.</p>
<p>Ад цябе я ўцякаю ў вершы</p>
<p>і хаваю у іх адчай,</p>
<p>і хаваю у іх каханне</p>
<p>і пакуту — не бачыць цябе.</p>
<p>І пакуту — сустрэчы з табой.</p>
</div>
<div class="chapter">
<h2 class="s3">3</h2>
<p>Ад вачэй тваіх, добрых, разумных,</p>
<p>захінаюся словамі,</p>
<p>што нічога не азначаюць, —</p>
<p>пустымі, бяздумнымі.</p>
<p>Ад адзіноты засланяюся вершамі,</p>
<p>што складаюцца з тых жа слоў.</p>
<p>Спадзяюся, праз іх зразумееш,</p>
<p>што “ты” ў вершах маіх —</p>
<p>гэта ты…</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Словы кідаем. Ты — мне, я — табе,</p>
<p>так недарэчныя, як тыя справы,</p>
<p>што нас злучаюць, зводзяць, трымаюць</p>
<p>у нейкім пустым, безвыходным палоне.</p>
<p>Справы, не вартыя нас і таго,</p>
<p>што мы старанна ў сэрцах хаваем,</p>
<p>ты — ад сябе, я — ад сябе.</p>
<p>Кроку ніколі не зробім насустрач</p>
<p>ты —да мяне, я —да цябе.</p>
<p>Толькі нікчэмныя словы між намі.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Мне знаёмаю здаўна мелодыяй</p>
<p>пачынае гучаць гэты голас,</p>
<p>так падобны на твой.</p>
<p>Ён валодае</p>
<p>нейкай зваблівай, дзіўнаю сілай,</p>
<p>што ў мяне забірае спакой,</p>
<p>пазбаўляе выратавальнай,</p>
<p>мудрай правільнасці-развагі.</p>
<p>Я губляюся, раствараюся.</p>
<p>І знікаю.</p>
<p>Ды зноў вяртаюся</p>
<p>ў гэты цёмны, разбэшчаны свет,</p>
<p>дзе мяне сустракае твой голас.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Як хораша — проста сустрэцца</p>
<p>на вуліцы.</p>
<p>Сярод мноства вачэй,</p>
<p>сярод мноства прахожых</p>
<p>цябе яшчэ не пазнаць,</p>
<p>а ўжо адчуць,</p>
<p>што гэта — ты</p>
<p>і што светлая ўсмешка на твары тваім</p>
<p>для мяне.</p>
<p>І проста прайсці,</p>
<p>захаваўшы ў сэрдцы</p>
<p>тваёй усмешкі святло.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Мяне не хвалюе,</p>
<p>што я не ведаю,</p>
<p>дзе ты жывеш,</p>
<p>з кім ты жывеш,</p>
<p>як ты жывеш…</p>
<p class="s1">&nbsp;</p>
<p>Мяне хвалюе,</p>
<p>што я не ведаю,</p>
<p>якім бывае дотык тваіх рук.</p>
<p>Заўсёды ўнікаю</p>
<p>дакрануцца да іх выпадкова,</p>
<p>быццам праз гэта мы яшчэ здольны</p>
<p>перадаваць тое,</p>
<p>што надзейна схавана.</p>
<p class="s1">&nbsp;</p>
<p>Не, болей за ўсё баюся,</p>
<p>што твае рукі застануцца</p>
<p>звычайнымі,</p>
<p>халоднымі і абыякавымі,</p>
<p>і вочы нічога не скажуць.</p>
<p class="s1">&nbsp;</p>
<p>Я не ўпэўнена нават,</p>
<p>ці ведаю цябе.</p>
<p class="s1">&nbsp;</p>
<p>ДА КАЛОЖЫ</p>
<p class="s1">&nbsp;</p>
<p>Я так годна ішла паўз жыццё,</p>
<p>паўз людзей з іх штодзённым стараннем.</p>
<p>Ды спыніцца прыйшла пара:</p>
<p>я прайшла пауз цябе, пауз каханне.</p>
<p class="s1">&nbsp;</p>
<p>Аглянулася: сцішаны раны</p>
<p>і залатаны дбайна рубцы.</p>
<p>Да Каложы прыйшла пакланіцца,</p>
<p>памаліцца на схіле бяды…</p>
<p class="s1">&nbsp;</p>
<p>І Цябе, і мяне — палавіна…</p>
<p class="s1">&nbsp;</p>
<p>І Цябе не ўратавалі</p>
<p>каляровыя крыжы.</p>
<p>Ты упала на калені,</p>
<p>на мяжы</p>
<p>Твайго знікнення</p>
<p>працягнуў Анёл руку.</p>
<p>У раку,</p>
<p>шалёны Нёман,</p>
<p>у вірлівае прадонне,</p>
<p>град каменняў мёртвых рухнуў…</p>
<p class="s1">&nbsp;</p>
<p>І Цябе, і мяне — палавіна…</p>
<p>А другую панесла вірам</p>
<p>брудна-шэрая плынь вады.</p>
<p>Але ў сэрцы тваім застанёмся</p>
<p>мы з Каложаю цэлым адным?..</p>
<p class="s1">&nbsp;</p>
<p>ДЫЯЛОГ</p>
<p class="s1">&nbsp;</p>
<p>Пасля наведвання выставы</p>
<p>берасцейскай мастачкі</p>
<p>Анастасіі Фецісавай</p>
<p>Размаўляю са светам</p>
<p>мовай фарбаў і ліній,</p>
<p>далікатных і тонкіх,</p>
<p>як дзівосная мроя,</p>
<p>як празрыстая ява,</p>
<p>што праз дождж пранікае,</p>
<p>светлы “Дождж над кляштарам…”</p>
<p>Не знаходжу на свеце</p>
<p>я праз безліч сустрэчаў</p>
<p>тых, хто здольны развеяць</p>
<p>недавер, боль, тугу.</p>
<p>І табе, мая зорка,</p>
<p>дзе прытулак сустрэну,</p>
<p>шлю цяпло свайго сэрца,</p>
<p>шлю пяшчоту сваю.</p>
<p class="s1">&nbsp;</p>
<p>Я НЕ ПАМЕРЛА</p>
<p class="s1">&nbsp;</p>
<p>Ніне</p>
<p>Гэта праўда, мяне ўжо няма</p>
<p>на тых сцежках, дзе я хадзіла.</p>
<p>Тыя сцежкі — мая турма.</p>
<p>Я сышла.</p>
<p>Я ўцякла.</p>
<p>Я рашыла:</p>
<p class="s1">&nbsp;</p>
<p>адракаюся ад усяго,</p>
<p>што з зямлёю мяне зрадняла,</p>
<p>ад няшчасця-кахання твайго,</p>
<p>ад гарачай тваёй пяшчоты.</p>
<p class="s1">&nbsp;</p>
<p>Нехта скажа, мо нават з жалем,</p>
<p>што памерла ад адзіноты.</p>
<p class="s1">&nbsp;</p>
<p>*</p>
<p class="s1">&nbsp;</p>
<p>Заручылася з гэтай зямлёю.</p>
<p>Добрай сястрою</p>
<p>мне стала рабіна.</p>
<p class="s1">&nbsp;</p>
<p>Шчасце вясновае разам сустрэнем</p>
<p>у белых уборах,</p>
<p>чысцюткіх, як мары.</p>
<p class="s1">&nbsp;</p>
<p>Восенню разам гаркоту раздзелім,</p>
<p>болем крывавым</p>
<p>нальемся — стрываем.</p>
<p class="s1">&nbsp;</p>
<p>Свіцязь матулінай ласкай атуліць,</p>
<p>у яе ўлонні</p>
<p>вымыю душу,</p>
<p>зноў нараджуся</p>
<p>для свету пяшчоты.</p>
<p class="s1">&nbsp;</p>
<p>Сілай, якая ад болю затуліць,</p>
<p>стаў ён, адзіны.</p>
<p>З ім заручыла нас Неба</p>
<p>для шчасця.</p>
<p class="s1">&nbsp;</p>
<p>НА ЧОРНЫМ МОРЫ</p>
<p class="s1">&nbsp;</p>
<p>Сняжане</p>
<p>Чужыя птушкі —</p>
<p>імклівыя і прагныя —</p>
<p>крычаць і хапаюць здабычу —</p>
<p>чайкі.</p>
<p>Чужая, халодная, салёная,</p>
<p>бясконцая вада —</p>
<p>мора.</p>
<p>Белае, малое, неспакойнае</p>
<p>над шэрым, што завецца чорным.</p>
<p>Чакаем чужога цяпла,</p>
<p>што свеціць, пячэ і — не грэе.</p>
<p>Час, мая доню,</p>
<p>вяртацца дадому.</p></div>
</div>
</body>
</html>
